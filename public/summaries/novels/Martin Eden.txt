Martin Eden, hayatının başından beri denizcilikle ilgilenen güçlü bir gençtir. İlkokuldan beri eğitim almamış olsa da kendini eksik hissetmemiştir ta ki Ruth'la tanışana kadar. Martin, Arthur adında bir genci kavgadan kurtarmış ve kendini tehlikeye atmıştır. Arthur, Martin'in cesaretinden ve karakterinden çok etkilenmiş ve onu ailesiyle tanıştırmak için yemeğe davet etmiştir. Martin, eve adım attığı anda kendini hiç ait olmadığı bir dünyada bulmuştur. Bu fikir, kibar ve güzel genç kız Ruth'la karşılaştığında iyice kök salmıştır. Ruth'un masumiyeti, Martin'i büyülemiş ve adeta aşık etmiştir. Ruth da kendisinden çok farklı olsa da güçlü, uzun boylu ve yakışıklı Martin'den hoşlanmıştır.

Martin'in bulunduğu ortam ve kişiler, onun kendisi ve kişiliğiyle ilgili hiç duymadığı bir rahatsızlık hissi yaratmıştır. Kendi giyiminden utanmış ve çevresindeki zarif insanlardan ötürü huzursuz hissetmiştir. Ancak en mutsuz olduğu şey, Ruth'un ulaşılmazlığıdır. Büyük bir umutsuzluk ve aşkın içinde, ablasının evindeki küçük kiralık odasına geri dönmüştür. Martin daha fazla okuyup öğrenmek, yürüyüşü ve konuşma tarzını değiştirmek ve daha kibar biri olmak için çaba harcamaya karar vermiştir.

Bir hafta boyunca Ruth'u görmeyen Martin, başka kızlarla konuşmamış ve her gece onun penceresinin önünde beklemiştir. Ancak onu görmek için bir yol bulamamıştır. En sonunda Ruth'u ziyaret etmiş ve değişmek istediğini ancak yardıma ihtiyacı olduğunu söylemiştir. Ruth, ona yardımcı olmayı kabul etmiş ve öncelikle konuşma tarzını değiştirmesini ve ardından eğitimini tamamlamasını önermiştir.

Martin kısa sürede konuşmasını düzeltmiştir. Daha sonra liseye kaydolabilmek için sınava girer. Ne yazık ki dil bilgisi dışındaki tüm derslerden kalır ve sonrasında öğrenmek için bir öğretmene ihtiyaç duymadan tek başına öğrenebileceğini fark eder. Okuma yetersiz gelmeye başladığında kendi yaşadığı maceraları kaleme almaya başlar. Ancak parası bittiği için yeniden gemi işine dönmek zorunda kalır. Gemide geçirdiği 8 ay boyunca eline geçen her kitabı okur ve kendini geliştirmek için çabalar. Döndüğünde yazmaya devam eder ve yazdığı hikayeleri editörlere göndermeye başlar. Ancak hepsi reddedilir ve geri gönderilir.

Yine de umutsuzluğa düşmeden yazmaya devam eder ve yazdıklarını editörlere gönderir. Uykusunu azaltıp bütün zamanını yazmaya ve Ruth'a ayırır. Bu sırada Ruth'un annesi ve babası, kızlarının içindeki kadının uyanmaya başlamasına sevinir ancak bir yandan da Martin'e aşık olmasından endişe duyarlar. Ancak kız, Martin'e asla aşık olmayacağı konusunda onlara güvence verir.

Bu sırada Martin’in parası bitmiştir ve yazılarından olumlu geri dönüt alamaz. Bu yüzden iş aramaya başlar. Joe isimli biriyle tanışır ve onunla birlikte çamaşırcılık yapmaya başlar. Ancak ne okumaya ne de yazmaya zamanı kalmaz. Hatta düşünmeye bile vakti yoktur. Bu yoğun tempodan dolayı edindiği bütün birikimleri kaybetmeye başlar ve istifa ederek yaşadığı şehre döner. Ruth, bu sırada üniversiteden mezun olur ve çalışması gerekmediği için evine döner. Böylece yazmayı bırakan Martin ile sık sık görüşmeye başlarlar. Sonunda birbirlerine aşık olduklarını fark ederek nişanlanırlar.

Ruth'un ailesi, kızlarının gözlerinin açılacağına inandıkları için gelip geçici olduğunu düşündükleri nişanı onaylamasa da itiraz etmez. Ancak bu durumu gizli tutmaya karar verirler. Ruth'un gözlerinin açılması için sürekli olarak soylu, nazik ve ona uygun gördükleri erkekleri eve davet ederler.

Bu sırada Martin, ablasından ayrılarak kendisine bir oda kiralar ve yazmaya devam eder. Ne yazık ki yazdıklarını yine satamaz. Ruth, bu durumdan rahatsız olsa da diğer ünlü yazarlar gibi bir gün zengin olacağına inanarak kendini rahatlatır. Martin'in parası tükendiği için takım elbisesi ve bisikleti sık sık rehineye vermek zorunda kalır. Takım elbisesi olmadığı için Ruth'u çok az görmeye başlar.

Günün birinde Ruth, evinde tanıştığı Russ Brissenden ile anlaşmaya başlar. Onun dışında kimlerle tanışsa da onlara sığ gelmeye başlar. Üniversite eğitimi almalarına rağmen onların cahil kişiler olduğuna inanır. Çevresindeki herkes, onu işe yaramaz biri olarak görür. Ruth bile onun hayallerini ve hedeflerini bilmesine rağmen düzenli bir iş bulması konusunda ısrar eder. Dergilerden elde ettiği birkaç lira ile zar zor geçinmeye başlar. Bu sırada yaptığı ateşli konuşma, gazetelere yansır ve konuşması yüzünden herkes ondan nefret etmeye başlar. Ablasının ve kız kardeşinin kocaları, ailelerinin adını kirlettiği için onu dışlar. Yaşadığı mahallede de aynı tepkilerle karşılaşır. Fakat en çok üzen, Ruth'un onu terk etmesidir.

Russ Brissenden, bir şiirini dergilere gönderir. Olumlu geri dönüşler aldıktan sonra arkadaşından izin almak için yanına gitti. Ancak arkadaşının intihar ettiğini öğrenince derin bir boşluk hisseder. Bu durum, onun hem arkadaşının kaybı hem de Ruth tarafından terk edilmesi nedeniyle içinde bir boşluk yaratır. Bir süre sonra, yayımladığı şiir ağır eleştirilere maruz kalınca pişmanlık duymaya başlar.

“Güneşin Utancı” adlı eseri, beklenmedik bir şekilde büyük ilgi görür ancak başarısına rağmen mutlu olamaz. Para biriktirip Güney denizlerinde yaşamayı planlar ancak eski çetesinin bir araya geldiğini duyunca geri döner. Ancak kendisini hiçbir zaman orada ait hissetmez.

Lizzie, Martin'e aşık olan bir kişidir ancak Martin ona karşı bir şey hissetmez. Yine de kıza yardım etmek ister ve onu akşam okuluna kaydettirir. Martin'in en büyük hayali, ev sahibi Maria'yı gururlandırmaktır ve basılan kitabını ona hediye eder. Yayınevleri, diğer öykülerini satın almak için sıraya girerler ve eserlerinin şimdi bir şaheser olarak görülmesi Martin'i şaşırtır çünkü zamanında beğenilmemişlerdir.

Bir zamanlar kendisine kötü davranan, dışlayan herkes şimdi onun arkadaşı olmak için yarışmaktadır. Hatta eniştesiyle bile arası düzelmiştir. Yargıç, Ruth'un evindeki tartışmada onunla görüşmek istediğini dile getirir. Ruth bile onu sevdiğini söyleyerek geri döner. Ancak Martin, insanların bu değişimini anlamakta güçlük çeker ve yazarken hala aynı kişi olduğunu ve değişmediğini düşünür. Neden böyle olduğunu anlayamaz.

Bu sırada, daha önce reddedilen eserleri tanınmış yayınevleri tarafından basılmak istenir ancak bu onu mutlu etmez. Çevresindekilerin sevgisi, hatta Ruth'un geri dönüşü bile onu mutlu edemez. Nihayetinde hayalindeki gibi güney denizlerine gitmek için bir gemi yolculuğu yapmaya karar verir. Gitmeden önce ev sahibi Maria'ya bir çiftlik ve çocuklarına ayakkabı satın alır. Ablasına daha büyük bir dükkân almak için para verir ve eski arkadaşı Joe'ya bir çamaşırhane satın alır. Sonra bir gemiye binerek şehirden uzaklaşır ve gecenin bir yarısında geminin güvertesinden atlayarak intihar eder.