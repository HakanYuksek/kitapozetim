Herkes hayatına kaldığı yerden devam ederken romanın ana kahramanı Bestegül, sabah saatlerinde okula gitmek için evden çıkar. Okula giderken metroyu kullanan Bestegül, hiç tanımadığı birbirinden farklı insanlarla metro istasyonunda mahsur kalır. Büyük bir depremden dolayı istasyonun tavanı çöker. Mahsur kalan herkes, ilk başlarda yardımın geleceğini düşünür. Bu nedenle pek fazla endişe etmezler. Yardım beklerken birbirleriyle konuşmaya ve yakınlaşmaya başlarlar.

Fakat bir süre sonra yardım gelmeyince işler tam tersi bir hal almaya başlar. 14 kişiden biri hayatını kaybedince insanlar artık sabırsızlaşır. İstasyonda mahsur kalan kişiler, hem fiziksel hem de ruh sağlıklarını korumaya çalışırken bir yandan da yardımın geleceğini düşünerek umutlarını diri tutmaya çalışırlar.

